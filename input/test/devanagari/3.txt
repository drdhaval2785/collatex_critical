विद्यते येषां ते । तद्वन्तस्तेषाम् । तद्वताम् । स्वस्वामित्वादिसम्बन्धवताम् । स्वामिनाम् । नामाभिधानं आहुः कथयन्ति । मत्वर्थक इति । मतुस्तद्धितः प्रत्ययस्तस्यार्थो अस्त्यर्थे । विशिष्टप्रकृत्यर्थेन सह । एवदत्तादेः सम्बन्धस्तदाधारो वा । तदस्यास्त्यस्मिन्निति मतुरिति सूत्रेण मतुप्रत्ययविधानात् । मतोरर्थो यस्य स मत्वर्थकस्तद्धितो मतुना प्रत्ययेन समानार्थः इन्नणिकादिरित्यर्थः । मत्वर्थाव्यभिचारान्मतुरपि । पालादीनां मत्वर्थकपर्यन्तानां द्वन्द्वे । पालधनभुग्नेतृपतिमत्वर्थकास्ते आदिर्येषां ते तथा । आदिशब्दात् पादयोऽपि । तत्राहुर्नामतद्वतामित्युत्तरेष्वथऽनुवर्तनीयम्  क्रमेणोदाहरणान्याह ॥ ॥
 भूपाल इति । भूपालप्रमुखाः । भूमान् इति पर्यन्ता पति षट् राज्ञो नामवाचकाः । इतिशब्दः प्रकारार्थस्तेन भूपादयोऽपि ॥ ॥
 कविरूढ्येति कवीनां रूढिः परम्परा या ता प्रसिद्धिस्तथा । उदाहरणानामावली श्रेणिरुदाहरणावली ज्ञेया ज्ञातव्या । न तु कविरूढ्यतिक्रमेण । यथा कपालीत्यादौ सत्यपि स्वस्वामिभावे सम्बन्धो कपालीति मत्वर्थीय एव भवति । न तु कपालः कपालधन इत्यादि ॥ ॥
 जन्यजनकभावसम्बन्ध दर्शयति । जन्यादिति । जन्यात्कार्यादग्रेकृदादयः सप्ता शब्दास्तद्वत् । जन्यवताम् । जनकानां कारणानां नामाहुः । यथा ।
